48 P. VERGILI MARONIS AENEIDOS LIB. IV

nam, quia nee fato merita nee morte peribat, 696
sed misera ante diem, subitoque accensa furore,
nondum illi* fiavom Proserpina vertice crinem
abstulerat. Stygioque caput damnaverat Orco.

ergo Iris croceis per caelum roscida pennis, 700
mille trahens varios agl-verso sole colores,

devolat, et supra caput adstitit: ⁴ hune‘ego Diti
sacrum iussa fero, teque isto corpore solvo?

sic ait, et dextra crinem secat. omnis et una
dilapsus calor, atque in ventos vita recessit. 705

